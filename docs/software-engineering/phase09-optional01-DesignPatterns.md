---
title: Design Patterns
description: ''
---
## مقدمه


در این فاز با الگوهای طراحی آشنا خواهید شد. الگوهای طراحی راه حل‌هایی هستند برای مسائلی که در طراحی نرم‌افزار رخ می‌دهد. هر الگو مانند نقشه‌ای است که می‌توانید آن را با توجه به مسئله‌ی خود شخصی‌سازی کنید و به راه حل مطلوب دست پیدا کنید.

## تاریخچه

نمی‌توان به صورت دقیق عنوان کرد الگوهای طراحی توسط چه کسی اختراع شده‌اند. الگوهای طراحی مفاهیم مبهم و پیچیده‌ای نیستند و همانطور که قبل‌تر اشاره کردیم، الگوهای طراحی راه حل‌های معمول برای مشکلات رایج در طراحی شی‌گرا می‌باشند.

تلاش‌های زیادی جهت تکامل این الگوها توسط افراد مختلف انجام شده‌است و حاصل این تلاش‌ها کتاب‌هایی است که می‌توانیم دنبال راه حل خود در آن‌ها جستجو کنیم.

می‌توانید دربارهٔ افراد اثرگذار در این موضوع
[این لینک](https://refactoring.guru/design-patterns/history)
را دنبال کنید.

## آشنایی با الگوهای طراحی

منابع زیادی برای مطالعه دربارهٔ الگوهای طراحی وجود دارد. در این سند ما به شما
[این لینک](https://refactoring.guru/design-patterns/catalog)
را پیشنهاد می‌کنیم. در لینک اشاره شده ۲۲ الگوی طراحی مورد بحث و بررسی قرار گرفته‌است ولی این تمام ماجرا نیست. الگوهای طراحی روش‌هایی هستند که می‌توانند مشکلات شما را در طراحی  شی‌گرا حل کنند. به طور قطع می‌توان گفت نمی‌توان این راه حل ها را به ۲۲ الگوی طراحی محدود کرد و حتی شما می‌توانید الگوهای خود را برای حل مسائل طراحی کنید.

## مزیت‌ یادگیری الگوهای طراحی
شما می‌توانید سال‌ها بدون دانستن این الگوهای طراحی به برنامه‌نویسی ادامه دهید. افراد بسیاری این کار را انجام می‌دهند و حتی به صورت ناخودآگاه، بدون اطلاع از وجود الگوهای طراحی، ممکن است آن‌ها را به کار گیرند. پس سوالی که مطرح می‌شود این است که چرا باید وقت صرف یادگیری الگوهای طراحی کرد؟

الگوهای طراحی برای مشکلات رایج برنامه‌نویسی طراحی شدند.  پس دانستن آنها می‌تواند سرعت کار شما را با یک راه حل معقول افزایش دهد. همچنین الگوهای طراحی مانند یک زبان مشترک بین شما و هم‌تیمی شما می‌تواند قرار گیرد. فرض کنید در یک جلسهٔ هم‌اندیشی مسئله‌ای مطرح می‌شود و شخصی پیشنهاد استفاده از 
Singleton را 
به شما می‌دهد و به راحتی به جواب می‌رسید و نیازی به توضیحات بیشتر دربارهٔ راه حل نخواهد بود.

## هشدار

مراقب باشید؛ در استفاده از الگوهای طراحی زیاده‌روی نکنید. شما مهندس نرم‌افزار هستید و طراحی عضو مهمی از این عنوان می‌باشد.

اگر تنها چیزی که دارید چکش باشد، همه چیز برای شما مانند میخ خواهد شد.
